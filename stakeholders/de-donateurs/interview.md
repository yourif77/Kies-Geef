# Interviews

## **Inleiding**

Door middel van een interview denk ik dat ik nog dieper in het onderwerp kan raken met de doelgroep om zo nog meer informatie te krijgen over de behoeftes die ze hebben en zo kunnen kijken naar wat de mogelijkheden zijn. Uiteindelijk hoop ik dat het een 'natuurlijk' gesprek wordt in plaats van een vraag antwoord situatie. De vragen hieronder zijn ook meer een houvast. Ik vermoed dat het in elk gesprek anders loopt, omdat ook niet iedereen op dezelfde manier geld doneerd aan goede doelen, dus is ook andere informatie te halen, waarbij ik graag wil doorvragen.

Met deze link zijn alle bestanden te terug te vinden en te beluisteren.  
[https://drive.google.com/drive/folders/1fekHyBiAGyWom\_NQXVc4bGGJEMEfpEOx](https://drive.google.com/drive/folders/1fekHyBiAGyWom_NQXVc4bGGJEMEfpEOx)

## Doel

Het doel van het interview is om een nog duidelijker beeld van het probleem te krijgen, maar ook om te onderzoeken waar behoefte naar is. Hierbij heb ik ook vanuit Immense de opdracht mee gekregen om het Fogg Behavior Model mee te nemen. Hierbij kijk je eigenlijk hoe bereid de gebruiker is om een bepaalde actie uit te voeren. Hoe hoger de motivaite en makkelijker uittevoeren, hoe eerder de actie ook daadwerkelijk uitgevoerd wordt.

## Afgenomen interviews

### **Interview 1**

**Persoon**

* Man
* 27 jaar oud

**Geen probleem dat dit opgenomen wordt?**

Nee, dat is prima.

**Heb je de enquête ingevuld, dan heb je al enig idee waar het een beetje over kan gaan?**

Ja.

**Doneer je wel eens aan goede doelen en waarom?**

Ja, sommige goede doelen hebben voor mij persoonlijk meer raak vlakken en voor andere goede doelen ben ik er van overtuigd dat dat geld ergens goed terecht komt

**En op welke manier doneer jij?**

Vooral automatisch afschrijving, heel af en toe als ik op straat wordt aangesproken \(collecte bus\) en ik contact geld op zak heb.

**Hoeveel goede doelen steun je via automatische afschrijving?**

2 a 3, bekijk het meestal een beetje per jaar.

**Waarom via automatische afschrijving**

ja, is makkelijk. Het blijft toch geld wat je uitgeeft en als het gewoon elke maand een vast bedrag van afgaat dan merk je het niet echt. 

**Heb je er überhaupt nog omkijken naar of heb je het gewoon één keer aangemeld?**

ik heb het aangemeld en dan kijk ik er een paar maanden niet naar tot ik er van overtuigd ben om een ander goed doel te steunen en dan gooi ik het nog wel eens om.

**Dat doe je wel eens? \(het omgooien van goede doelen\)**

Ja soms wel, maar dat is vaak ook wel een beetje gedoe. Voorbeeld: ik doneer nu al een paar jaar aan het rode kruis voor een vast bedrag en dat voelt voor mij voldoende en nu zijn ze mij al weken lang aan het bellen dat ze meer geld willen en ik wil niet meer geld geven en nu ben ik juist geneigd om het helemaal stop te zetten, want blijkbaar vinden ze dat ik niet genoeg geef. En dan ben ik er helemaal klaar mee.

**Je geeft aan dat het een gedoe is \(afmelden bij goede doelen\) stel het zou makkelijker zijn, zou je dan eerder geswitcht zijn?**

Ja misschien wel. Kan ik nu niet zeggen. Dan doe je het wel sneller. 

**Zou je je daar beter bij voelen?**

Nee dat maakt mij niet uit. Als ik voor mijn persoonlijke gevoel echt voor een doel wil gaan. Donaties aanzetten is vaak wel makkelijker, het is vaak meer het stopzetten wat het lastig maakt. Het goeie gevoel krijg je juist bij het aan zetten. Bij het uitzetten voel je je meer van schuldig of zo.

**Maar dat goede gevoel, als je elke maand een ander goed doel zal steunen, zou je dat dan niet elke maand het goede gevoel hebben?**

Nee denk het niet.

**Waarom niet?**

Omdat je ook weet dat je de maand daarvoor steunde weg valt. Voor mij is het dezelfde afschrijving, is niet dat ik mij meer inzet voor goede doelen. Niet zo dat ik de donaties opschroef. Het is dat je het net iets anders verspreid.

**Maar je zegt dat je meerdere goede doelen steunt, heb je daar voor je zelf een goed overzicht voor?**

Ja, mijn bank afschrijving.

**Zou je het fijner vinden als één afschrift, één bedrag?**

Maakt mij niet heel veel uit. Vind het dan, als je één afschrift hebt over meerdere goede doelen, vind ik wel voor me zelf, minder duidelijk naar welke goede doelen wordt afgeschreven. Je ziet niet direct waaraan. Daarvoor moet je weer bij een ander overzicht of ander platform zijn.

**Maar je hebt geen behoefte aan een platform waarbij je heel makkelijk kan switchen?**

Niet perse voor het switchen, maar wel voor het beheren. Als je het gevoel hebt tijdens de feestdagen, dat je wat meer voor de medemens doen. Dat je dan kan zeggen twee maanden wel, maar daarna niet meer. Dan zou misschien k eerder geneigd zijn, ik heb een kerstbonus gehad, geef ik 2 maanden wat aan goede doelen.

**Voor jou is het grootste probleem het stopzetten van goede doelen.**

Wel voor de automatische afschrijvingen.

**Duidelijk.**

Top!

{% file src="../../.gitbook/assets/interview-1.m4a" %}



### **Interview 2**

**Persoon**

* Vrouw
* 19 jaar oud

**Bedankt dat je me wilt helpen bij mijn interview, ik ga je een paar vragen stellen over het doneren aan goede doelen. Heb jij mijn enquete ingevuld?**

Ja

**Vind je het erg dat dit wordt opgenomen?**

Nee

**Doneer jij wel eens aan een goed doel?**

Ja, elke maand €5,-

**Waarom doneer je aan een goed doel?**

Ik werd lastig gevallen aan de deur en ik kan geen nee zeggen.

**Maar ze komen nu nog steeds bij je aan de deur?**

Ja, maar nu kan ik ‘nee’ zeggen, want ik doneer al.

**Op welke manieren doneer jij allemaal al?**

Maandelijkse betaling, voor de rest niks.

**Aan één goed doel, voor de rest niet meer?**

Het is het makkelijkste anders zou je het stop moeten zetten of echt aan meerdere en ik vind eentje wel goed genoeg.

**Waarom via automatische afschrijving?**

Dan hoef ik daar geen rekening mee te houden. 

**Kijk je er überhaupt nog wel eens naar om? Ben je er echt van bewust van?**

Ja 

**Ben je op straat wel eens aangesproken en doe je dat ook wel eens?**

Nee, ik zeg altijd dat ik nog geen achttien ben \(de persoon is 19 jaar\). Ik teken niet snel ergens voor en als ik niet weet waaraan en ik heb niet veel om stil te blijven staan, dus dan ga ik niet heel snel ergens voor tekenen.

**Je gaf net aan dat je niet wilt dat je het elke keer stopzet en dan weer een nieuwe aanzet.**

Als ik het via de computer aanzet dan weet ik waar ik voor ga doneren, opstaat kan iemand iets zeggen, maar kan heel iets anders zijn. 

**Om terug te komen naar net, zei je van dat je elke maand een automatische afschrijving doet en niet voor meerdere of andere wilt gaan, want je wilt niet steeds \(het goede doel\) stopzetten om vervolgens weer een nieuwe te activeren. Waarom is dat?**

Nee precies, ik wil niet zeggen dat ik er geen tijd voor. Ik weet niet hoe het moet, waar ik dan heen moet gaan. Ik krijg ook geen maandelijkse mail over waar ik naar doneer. Ik zou niet weten welke keuzes er zijn.

**Als er een platform is waarbij dat wel zou zijn, zou je dan bewuster om gaan met je donaties  en zou je dan vaker switchen of zou je het altijd bij één houden of dezelfde houden?**

Nee, ik zou wel vaker switchen.

**Waarom?**

Omdat ik nu doneer aan kinderen, maar misschien volgende maand meer aan dieren of andere doelen doneren en dat iedereen gelijk is en niet steeds aan een goed doel.

{% file src="../../.gitbook/assets/interview-2.m4a" %}



\*\*\*\*

### **Interview 3**

**Persoon**

* Vrouw
* 24 jaar oud

**Vind je het erg dat dit opgenomen wordt?**

Nee, dat is prima.

**Doneer je wel eens aan goede doelen?**

Ja, ik zit sinds een jaar bij ‘Milieu en Defensie’ daar maak ik elke maand een bedrag aan over en dat is de enige die ik nu heb. 

**En heb je daarvoor nog aan andere goede doelen overgemaakt?**

Nee, verder nooit.

**of nog plannen om er nog een goed doel bij te nemen?**

Nou, ik zou eigenlijk alles willen steunen, maar dat wordt een beetje duur als ik aan alles vast zit.

**En waarom doneer je aan dit goede doel?**

Ik vind het belangrijk dat iedereen meer stilstaat bij het milieu en dat is voor mij de simpele reden. Mensen moeten er gewoon meer bewust van zijn vind ik.

**Op welke manier zit je er aan vast?**

Het wordt maandelijks afgeschreven.

**Waarom via automatische afschrijving.**

Het was de enige optie.

**Hoe ben je bij dit goede doel terecht gekomen?**

Ik was op het Haarlem station en toen ben ik aangesproken en werd ik overgehaald.

**Maar je wordt vaker aangesproken of was dit de enige keer.**

Nee heel vaak.

**En waarom toen wel?**

Omdat deze persoon op zich een goed verhaal had en waarom niet een keertje en had het nog nooit gedaan. Vind het normaal wel irritant en deze persoon had een goed verhaal en dat kan wel een keer.

**En waarom vind je het irritant?**

Nou ze zijn heel opdringerig zijn en je hebt er nooit tijd voor als ze je aanspreken. Gaan ze eerst een half uur een verhaal ophouden.

**Maar als er weer iemand komt met een goed verhaal, zou je dan weer tekenen voor een ander goed doel?**

Nee, denk het niet. Niet als ik op straat wordt aangesproken. Niet op die manier.

**Waarom dan niet.** 

Omdat ik nu al aan eentje vast zit. Ik zou het liefst meerdere willen doen, maar dat wordt dan een duur grapje.

**En zou je niet liever elke maand een ander goed doel willen steunen, dat je er zelf iets meer tijd voor hebt of vind het makkelijk dat het automatisch wordt afgeschreven?**

Nee, ik zou heel graag meerdere doelen willen steunen, maar ik kan niet zes doelen te gelijk steunen, maar als het kan zou ik zeker meerdere doelen tegelijk willen steunen.

{% file src="../../.gitbook/assets/interview-3.m4a" %}

### 

### Interview 4

**Persoon**

* Vrouw
* 57 jaar oud

**Welkom bij het interview, vind je het erg dat het wordt opgenomen?**

Nee hoor, geen probleem

**Doneer jij wel eens aan een goed doel?**

Ja zeker

**Welke als ik vragen mag?**

Aan het Astmafonds.

**Waarom aan het Astmafonds**

Omdat ik zelf ook astma heb, dus een beetje uit eigen belang, dat er daar goede ontwikkelingen zijn, omdat te financieren.

**Op welke manier doneer je?**

Als ze langs de deur komen \(collecteren\) of maandelijks via automatische incasso?

**Komen ze \(de goede doelen\) vaak aan de deur?**

Bijna een paar keer in de week?

**Alleen voor collecteren \(eenmalige donatie\) of ook om te tekenen \(voor automatische incasso\)?**

Meestal is het tekenen, collecteren zelf is bijna zelden. Maar nu is het alleen tekenen.

**Doe je dat ook vaak \(tekenen voor een goed doel\)?**

Nee dat wil ik niet. Ik wil niet vastleggen aan een bedrag. 

**Waarom wil je er dan niet aan vastzitten?**

Het is lastig om dat elke keer in de gaten te houden. Je moet dan tekenen en dan zelf weer in de gaten houden dat je het weer stop zet en dat wil ik niet. Ik wil elke maand best iets geven, maar niet tekenen, dat wil ik zelf in de hand houden.

**Waarom steun je niet meer goede doelen?**

Vind het lastig om het allemaal in de gaten te houden, dan moet je de een weer stop zetten en de ander weer openen en dat wil ik niet. Heb nu één goed doel.

**Lijkt het je handig om een app te hebben waarbij je dat zou kunnen managen?**

Lijkt me heel handig, dat je het zelf in beheer kan houden. Dat je het met de app kan dan aanklikken welk goed doel je wilt. En je kan het met de app ook weer afsluiten. Dan kan je weer een ander goed doel nemen. Lijkt me heel handig.

{% file src="../../.gitbook/assets/interview-4.m4a" %}

\*\*\*\*

### **Interview 5**

**Persoon**

* Man
* 58 jaar oud

\*\*\*\*

**Welkom bij het interview, vind je het erg dat dit wordt opgenomen?**

Nee geen problemen mee.

**Doneer je wel eens aan goede doelen?**

Ik doneer wel eens aan goede doelen, regelmatig eigenlijk wel.

**Meerdere of een goed doel**

Meerdere, niet elke maand het zelfde, maar geef wel eens aan goede doelen.

**Waarom geef je aan goede doelen?**

Ik heb altijd wel een zwak voor goede doelen die er voor kinderen zijn. Bijvoorbeeld jantje beton, via het Parool en Unicef is er ook voor kinderen. Dat soort goede doelen probeer ik regelmatig wel te geven.

**Op welke manieren doneer je dan?**

Er is er een bij via doorlopende machtiging en de ander krijg ik meestal een acceptgiro thuisgestuurd en dan stort ik op de rekening. 

**Elke maand?**

Niet elke maand, dat zal te veel worden. Ik moet wel keuzes maken, maar zo regelmatig geef ik aan één of meerdere goede doelen.

**En is dat handig?**

Nee, dat is niet handig. Ik moet het steeds intikken natuurlijk en invoeren. En je moet het een beetje bijhouden wat je geeft en om het goed te verdelen?

**En de reden van automatische incasso is dus wel omdat het makkelijk is?**

ja er is er één waar ik helemaal achter sta en die vond ik wel goed om elke maand aan te geven. Zodat ik het niet kan vergeten.

**Ben je wel eens op straat of aan de deur aangesproken om te tekenen voor automatische incasso?** 

Er komen regelmatig mensen aan de deur die vragen of ik een handtekening wil zetten om een maandelijks bedrag te storten.

**Doe je dat dan ook?**

Nee, doe ik principieel niet, vind ik vervelend om me daar aan vast te leggen. Ik wil het liever in eigen hand houden. Niet dat het vastligt en dat ik het vergeet. Geef per keer wat ik zelf wil.

**En een optie om elke maand een andere goed doel te steunen?**

Zou ik wel willen en dat doe ik ook wel een beetje dus. Alleen moet ik zelf kijken aan wie. Ik krijg een acceptgiro en als ik er meerdere krijg maak ik een keuze welke ik wil gaan storten die maand.

**Hoe kom je aan een acceptgiro**

Als je eenmaal in het bestand zit, weten ze je naam en adres en dan krijg je regelmatig post van die organisaties.

**Zou je het zien zitten om elke maand een ander goed doel te doneren via een app, dat het makkelijk wordt in plaats van een ingewikkeld systeem.**

Als je dan niet vastzit en per maand zou kunnen switchen, zou mij dat super handig lijken.  


{% file src="../../.gitbook/assets/interview-5.m4a" %}

## Conclusie

* Gebruikers ervaren veel moeite bij het stop zetten van een automatische incasso
* Goede doelen waar gebruikers een financiële bijdrage aan leveren ligt in lijn met een persoonlijk doel \(eigen belang\)
* Wel zeker behoefte aan een platform waarbij je van goede doelen kunt switchen en/of beheren.



